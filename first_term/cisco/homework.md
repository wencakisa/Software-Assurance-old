# Cisco and the voodoo people

## Предистория

Черният петък си замина и сега трябва отново да спестяваме пари до следващия ден, в който цените на продуктите падат с над 70%, или просто докато съберем пари за желаното нещо.
**Сиско**, като един практичен човек, общуващ с шамани и змии *(C & Python)*, решава да организира малко своят процес на спестяване на пари.
Той отива в града, където времето и пространството не оказват влияние, а именно - *Достинброк*, за да разговаря с предводителя на шаманите *(aka the voodoo people)* Чико по този въпрос.
Чико съветва Сиско да изпълни следните три стъпки:
1. *Да определи колко струва желаното от него нещо*
2. *Сума, която може да спестява всеки ден*
3. *Сума, която харчи на определен период от време (все пак парно, ток, храна, кибапчита, мибапчита...)*
Сиско веднага го послушал и започнал да спазва тези три правила всеки ден, докато не си купил [най-великата книга за всички времена](https://www.amazon.com/Hitchhikers-Guide-Galaxy-Douglas-Adams/dp/0345391802).

Чрез това четиво Сиско се превърнал в най-великия полиглот, говорещ не само с шамани и змии, ами и с миньори *(Ruby)*, слонове *(PHP)*, дори и с пенсиноери *(Visual Basic)*.

### Същинско условие

Нека помогнем на Сиско да пресметне точно колко дни той ще може да си купи това, което иска. Като едни истински шамани, трябва да напишем програма на C, която:
- Приема следните входни данни:
    - цяло число **k**: цената на *нещото* ( > 0 )
    - реално число **n**: сума, която Сиско може да спестява всеки ден ( >= 0 )
    - цяло число **p** ( > 0 )
    - реално число **m**: сума, харчена от Сиско на всеки **p** дни (  >= 0 )
- Ако дните, след които Сиско ще си закупи *нещото*, са:
    - точно **42**, то той ще го получи веднага под леглото си!
    - по-близо от 10 единици до **42**, то той ще трябва да отиде до *Достинброк* и да си го купи от там.
    - на повече от 10 единици от числото **42**, то той ще си го закупи от своя град.
- Трябва да изведе след колко дни Сиско ще може да си закупи *нещото* (ако може, разбира се) и мястото, откъдето ще се закупи, разделени със whitespace (' ').
    - При положение, че Сиско ще получи веднага това, което иска, резултата трябва да се изведе в следния формат: **"<days_to_buy> BED"**.
    - Ако Сиско ще трябва да се разходи до *Достинброк* за да си го купи, то резултата трябва да се изведе в следния формат: **"<days_to_buy> DB"**.
    - Ако ще си го закупи от своя роден град (който всъщност носи названието *Костинополисантелионикаре*), трябва да се изведат само дните, за които ще си го закупи.
- Ако Сиско харчи повече, отколкото спестява, то той няма да може да си купи това, което иска. При такъв случай трябва да изведем на екрана **"Not enough money."**.

### Примери:
Вход:
```
100
2.50
10
8
```
Изход: `56`

Вход:
```
100
3
10
35
```
Изход: `Not enough money.`

Вход:
```
100
2.75
20
8
```
Изход: `43 DB`

Вход:
```
100
2.77
19
8
```
Изход: `42 BED`

Inspired by https://www.youtube.com/watch?v=-Fz85FE0KtQ.
